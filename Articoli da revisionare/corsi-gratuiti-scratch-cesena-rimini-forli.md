---
title: 'Corso gratuito Scratch'
date: Thu, 10 Mar 2016 21:17:00 +0000
draft: false
tags: ['Corsi', 'Educazione']
---

Hello programming in Scratch
----------------------------

Scratch, linguaggio usato da piccoli e grandi, promosso dal MIT di Boston. Nel mondo software open source sta avendo lo stesso successo di Arduino: hanno appena festeggiato i 10 milioni di utenti.

E' un [linguaggio di programmazione](https://it.wikipedia.org/wiki/Linguaggio_di_programmazione) gratuito e open source ed è anche una comunità online dove tu puoi creare le tue storie interattive, giochi e animazioni. Questa comunità ha raggiunto i dieci milioni di partecipanti e il bello deriva dalla parola stessa del programma. Scratch è infatti la tecnica usata dagli artisti del giradischi, i [_turntablist_](https://it.wikipedia.org/wiki/Turntablism), alludendo alla facilità con cui è possibile [missare](https://it.wikipedia.org/wiki/Missaggio) e [remixare](https://it.wikipedia.org/wiki/Remix) i progetti Scratch. Infatti ogni progetto della comunità può essere eseguito, ma soprattutto può essere visto come è costruito e può essere personalizzato in un gioco di remix che concilia divertimento, applicazione, studio, creatività… Il linguaggio, ispirato alla [teoria costruzionista dell'apprendimento](https://it.wikipedia.org/wiki/Costruzionismo_(teoria_dell%27apprendimento)) e progettato per l'insegnamento della programmazione tramite primitive visive, è adatto a studenti, insegnanti e genitori, ed utilizzabile per progetti pedagogici e di intrattenimento che spaziano dalla matematica alla scienza, consentendo la realizzazione di simulazioni, visualizzazione di esperimenti, animazioni, musica, arte interattiva, e semplici giochi. Finalità del corso è dare una panoramica delle possibilità offerte da Scratch e analizzare gli elementi di utilizzo pratico dell’ambiente finalizzati a una maggiore efficienza applicativa. (fonti: [Wikipedia](https://it.wikipedia.org/wiki/Scratch)  e esperienza di docenza)

    **Tutti i corsi Scratch si sono conclusi.** **Non sono stati programmati ulteriori incontri entro la fine dell'A.S. 2017/18, per ulteriori informazioni puoi contattarci inviando una mail a [posta@fablabromagna.org](mailto:posta@fablabromagna.org).**