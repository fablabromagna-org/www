---
title: 'Trasmettitore DVB T con Raspberry Pi'
date: Fri, 20 Jun 2014 14:26:00 +0000
draft: false
tags: ['DVBT', 'Raspberry']
image: "images/post/image_thumb1.png"
author: "Maurizio Conti"
---

Come collegare al Raspberry un Trasmettitore DVB T (Digital Video Broadcasting-Terrestrial)

L’altra sera alla conferenza della Confartigianato di Cesena, parlando con Andrea, è venuto fuori di come i ragazzi dell’ITT di Cesena si divertano con i trasmettitori FM a trasmettere audio.   Non so bene i particolari, forse mi sbaglio anche ma il punto non è questo.

La cosa di giocare con la trasmissione dei segnali è divertente… chi non l’ha fatto quando era giovane?

Ai miei tempi c’era un po’ la moda delle FM-Spy, piccole trasmittenti FM (forse anche poco legali non lo so) che trasmettevano a poche decine di metri un segnale FM ricevibile da qualsiasi radiolina.

Ora i tempi sono cambiati e l’obiettivo si è un po’ alzato.

Esiste un dispositivo cinese  [**UT-100C**](http://www.hides.com.tw/product_cg74469_eng.html)   di un produttore  [**HiDes, Inc.**](http://www.hides.com.tw/product_cg74469_eng.html#310685) che si collega a USB ed è in grado di trasmettere un segnale DVB T.

Poi esiste **[Alexandru Csete professore di fisica](http://www.oz9aec.net/index.php/dvb/490-turn-your-raspberry-pi-into-a-live-hdtv-transmitter)** dell’università AARHUS, in Danimarca, che ha deciso di attaccarlo al suo Raspberry e di trasmettere le immagini HD della RaspiCam.

![](images/post/image_thumb1.png)

Se sia legale o no in Italia non ve lo so dire, di sicuro è affascinate il motivo per cui l’ha fatto.

Tale marchingegno infatti, lui l’ha dotato di un booster (amplificatore di potenza e questo in Italia NON si può fare senza autorizzazioni del Ministero delle Poste e Telecomunicazioni) e poi l’ha attaccato ad un razzo in costruzione che fa parte di una missione   chiamata “Copenhagen Suborbitals HEAT 2X”, e che trasmetterà le immagini da lassù!!!

![](images/post/image.png)](https://www.youtube.com/watch?v=zCymaoSSiw4&list=PLNLeKv-72ke55hT00-SXTyDiufQEjtqw5&index=4)

Ecco.

Diciamo che nei nostri maker spaces di FabLab Romagna sarà difficile realizzare un razzo ma almeno la parte di trasmissione delle immagini per i nostri robottini ed eventuali droni potremmo anche provare a farla.

E’ un po’ costosa (circa 200$) ma sicuramente molto divertente.

Mai come questa volta è il caso di dire  
Stay tuned!