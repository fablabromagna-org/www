---
title: 'Making Estivo 2018'
date: Sat, 23 Jun 2018 10:34:08 +0000
draft: false
tags: ['Corsi', 'FabLab Romagna', 'Maker Space Rimini', 'Stampa 3D']
---

Ciao a tutti!

#### Making Estivo 2018 La formica e la cicala.

Vorremmo segnalare questa iniziativa di FLR per l'estate 2018 presso il makerspace di Rimini di FabLab Romagna APS all'interno dell'ITTS Belluzzi - da Vinci di Rimini in via Colonna 20, nell'ambito delle attività previste dalla Buona Scuola, Azione #28.   

#### Dettagli e iscrizioni qui:

### [http://bit.ly/mak2018](http://bit.ly/mak2018)

   [![](http://fablabromagna.org/blog/wp-content/uploads/2018/06/Schermata-2018-06-23-alle-12.40.54.png)](http://bit.ly/mak2018)   

#### Di cosa parliamo?

Si tratta di un corso/laboratorio per realizzare delle infografiche di grandi dimensioni fino all'A0 (ma volendo anche oltre). Abbiamo un plotter (paura!) che stampa rotoli di carta da 90cm per 40metri quindi ci scappa uno striscione da stadio! Capita   - per un evento da organizzare ad esempio - di aver bisogno di poster così grandi o di locandine, flyer, infografiche in genere ma spesso non si conoscono gli strumenti per realizzare la grafica e si pensa che serva uno specialista o un professionista esperto. Per fare grafica d'effetto, magari accontentandosi un po', ma facendolo in modo davvero semplice, si stanno diffondendo tanti strumenti gratuiti cloud based. In questo corso quindi ne affrontiamo uno, Canva, ma ne prenderemo in esame anche altri come Piktochart, Gravit, Adobe Spark, etc. ce la giochiamo li per li in puro spirito maker, senza lacci o laccetti, provando e sbagliando perchè non siamo professionisti!! Dato che siamo in un FabLab e la stampante è li ferma che ci guarda invidiosa del protagonista plotter, nei ritagli di tempo, per evitare che si senta esclusa, mettiamo in forno anche qualche tecnica rapida rapida per realizzare dei piccoli gadget da regalare durante l'ipotetico evento... chiaramente con Tinkercad e Stampa 3D.

#### **Perchè la formica e la cicala?**

Ste cose son strane ma tant'è. In pratica se siamo in molti (oh calma! max 20), ci arriva un po di materiale di consumo (come un premio). In questo modo, lavorando in estate (lo so è dura) avremo le provviste per l'inverno. Quindi vi preghiamo, spargete la voce. Ma prima di farlo, pensate se può interessare a voi in prima persona!! E' facile, utile e divertente e poi, come diceva sempre il buon Nonno Sergione (che era anche mio babbo),

#### Impara l'arte e mettila da parte.

Ciao ciao! ![](https://ssl.gstatic.com/mail/emoji/v7/png48/emoji_u1f60a.png)  ![](https://ssl.gstatic.com/mail/emoji/v7/png48/emoji_u1f528.png)![](https://ssl.gstatic.com/mail/emoji/v7/png48/emoji_u1f529.png)![](https://ssl.gstatic.com/mail/emoji/v7/png48/emoji_u1f4da.png)![](https://ssl.gstatic.com/mail/emoji/v7/png48/emoji_u1f4e3.png)![☕](https://ssl.gstatic.com/mail/emoji/v7/png48/emoji_u2615.png)![](https://ssl.gstatic.com/mail/emoji/v7/png48/emoji_u1f3d6.png)![](https://ssl.gstatic.com/mail/emoji/v7/png48/emoji_ufe4e9.png)   

#### Dettagli e iscrizioni qui:

### [http://bit.ly/mak2018](http://bit.ly/mak2018)