---
title: 'Inaugurazione del nuovo FabLab al Pascal'
date: Thu, 05 Dec 2019 19:33:43 +0000
draft: false
tags: ['Eventi', 'FabLab Romagna', 'FablabRomagna', 'inaugurazione', 'Maker Space Cesena', 'makerspace Cesena']
---

Sono serviti due anni di lavori, tra burocrazia, due cantieri (il primo per spostare un tubo del gas che serviva tutte le scuole della zona, il secondo per la porta) per l'apertura verso l'esterno e in questi giorni anche tanto volontariato per iniziare a preparare il nuovo laboratorio.

![](https://fablabromagna.org/wp-content/uploads/2019/12/photo_2019-12-05_20-17-29-1024x768.jpg)

La rimozione del tubo del gas

Siamo arrivati però alla fine di questo percorso che ci porterà ad iniziarne un altro, dentro un nuovo spazio, senza vincoli di orari, con una maggiore apertura verso le persone esterne e un impatto ancora più forte sui partecipanti alle nostre attività, permettendoci di coinvolgere molte realtà che prima, a causa anche degli orari, non riuscivano a sfruttare al meglio i nostri spazi.

![](https://fablabromagna.org/wp-content/uploads/2019/12/photo_2019-12-05_20-17-38-1024x768.jpg)

Un primo scorcio dell'apertura

Sabato 14 dicembre 2019, in occasione della rendicontazione sociale dell'Istituto Superiore "Pascal-Comandini" e del sesto anniversario di attività presso il Pascal di Cesena inaugureremo il nuovo laboratorio.

### #SaveTheDate

Quando: sabato 14 dicembre 2019, dalle 10 alle 12  
Dove: Aula Magna dell'I.S. "Pascal-Comandini" - plesso Pascal (Cesena)

![](https://fablabromagna.org/wp-content/uploads/2019/12/FLR-NUOVO-LAB-1-724x1024.png)