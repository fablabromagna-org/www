---
title: 'Rimini Beach Mini Maker Faire'
date: Tue, 10 Nov 2015 22:26:55 +0000
draft: false
tags: ['Senza categoria']
---

Sabato 14 e Domenica 15 Novembre, presso la Fiera di Rimini, si terrà la prima Rimini Beach Mini Maker Faire. Blu Nautilus ha finanziato l'evento e FabLab Romagna A.P.S. , insieme all'associazione MakeRN sono tra gli organizzatori. ![](https://static.wixstatic.com/media/efa623_efc1b81c87da4cfd957166c92ee72aac.jpg/v1/fit/w_137,h_110,q_75,usm_0.50_1.20_0.00/efa623_efc1b81c87da4cfd957166c92ee72aac.jpg)   La fiera del fare, dell'artigianato digitale, la fiera dei Makers (oltre 100), dei creativi. Ma anche la fiera degli eventi, qui c'è l'elenco dei più importanti. http://www.makerfairerimini.it/#!highlight/s3rqj E nelle quattro sale saranno organizzate a rotazione una serie di conferenze sulla tecnologia, la sicurezza dei FabLab, la sicurezza nelle IoT, i nuovi modi di insegnare il pensiero computazionale ai bambini e ragazzi di ogni età, la programmazione di Windows 10 su Raspberry pi 2, le tecniche di produzione di musica digitale, i sistemi operativi open source.   ![](https://static.wixstatic.com/media/efa623_cb6fc6683b9d43aba10337f653ca668c.png/v1/fill/w_979,h_177,al_c,usm_0.50_1.20_0.00,lg_1/efa623_cb6fc6683b9d43aba10337f653ca668c.png) Saranno presenti diversi Istituti Tecnici dell'Emilia Romagna e naturalmente saranno presenti i ragazzi dello staff, composto da alunni delle tre scuole tecniche superiori della Romagna

*   ITTS Belluzzi da Vinci di Rimini
*   ITTS Blaise Pascal di Cesena
*   ITIS G. Marconi di Forlì

che guideranno i visitatori durante l'evento. Sarà presente la rete MAK-ER della manifattura digitale dell'Emilia Romagna con un FabLab temporaneo dotato di attrezzature come taglierine laser, stampanti 3D, nel quale verrà realizzato durante la fiera "Bocciapunto"; un sistema di arredi da spiaggia che si ispira al gioco delle bocce disegnato dall'Arc. Bombardi Francesco (fondatori del FabLab di Reggio Emilia) Insomma, non abbiamo aggiornato il nostro blog perchè stavamo progettando la prima Maker Faire dell'Emilia Romagna, e scusate se è poco.  :-)) Ci vediamo il 14 e il 15 Novembre alla Fiera di Rimini. Non Mancate!