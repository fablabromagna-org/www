---
title: 'Una giornata al Maker Space Rimini'
date: Sat, 29 Dec 2018 22:51:24 +0000
draft: false
tags: ['.NET', '.net core', 'eventi', 'Maker Space Rimini', 'Maker Space Rimini', 'xamarin', 'XAML']
---

Ieri, con la lezione del prof. Maurizio Conti, abbiamo inaugurato alcuni "eventi" a base di lasagne e condivisione. Eravamo in dodici, presenti nonostante il freddo 🥶 e le vacanze.

Dopo un momento iniziale di saluti e introduzione generale a [.NET Core](https://docs.microsoft.com/it-it/dotnet/core/) (e al perché bisogna abbinarlo a Visual Studio Code) Maurizio ci ha illustrato la creazione di un web service (per rimanere in tema con il pranzo, l'abbiamo chiamato "Lasagna", il sorgente lo trovate 👉 [sul nostro GitHub](https://github.com/fablabromagna-org/FLRLasagna/blob/master/FLRAzure/Controllers/ValuesController.cs)! 👈) in un paio d'ore. Tempo di creare un endpoint per la salvare le lasagne e uno per restituire quelle in memoria che arrivò l'ora di testare quello della rosticceria vicina 🍽😋.

[![](https://fablabromagna.org/wp-content/uploads/2018/12/photo_2018-12-29_21-30-17-1024x768.jpg)](https://fablabromagna.org/wp-content/uploads/2018/12/photo_2018-12-29_21-30-17.jpg)

_Makers che elaborano le risposte del web service appena creato (foto  di  Piero  Gori)._

Dopo pranzo, il Maurizio ha proseguito introducendo Xamarin, marcando soprattutto la filosofia che c'è sotto. In due ore abbiamo creato un'app (android e iOS!) che mostrava i dati del nostro web service delle lasagne (i sorgenti dell'applicazione sono 👉 [sul nostro GitHub](https://github.com/fablabromagna-org/FLRLasagna/tree/master/FLRLasagna/FLRLasagna) 👈).

![](https://fablabromagna.org/wp-content/uploads/2018/12/IMG_20181228_165212-1024x768.jpg)

_Foto  di  Edoardo  Savini._

Un ringraziamento speciale va a Maurizio Conti del Maker Space Rimini per aver organizzato il tutto 😀.