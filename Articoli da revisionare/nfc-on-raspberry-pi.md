---
title: 'NFC on Raspberry PI'
date: Thu, 13 Feb 2014 03:53:05 +0000
draft: false
tags: ['Senza categoria']
---

Da oggi è disponibile l’interfaccia [NFC per Raspberry](http://goo.gl/WWleRi) Pi prodotta da NXP. La scheda funziona in tutti e tre i modi standard: Lettore di card, Emulatore di card (classico RFID) oppure nel nuovo modo NFC appunto chiamato P2P bidirezionale (tipica applicazione nei sistemi di pagamento che consentono di eseguire transazioni, sfiorando il cellulare (quelli di nuova generazione dotati di NFC) sul POS della cassa del negozio). Qui c’è un video di come utilizzarla appena acquistata (sito NXP)

\[youtube=http://www.youtube.com/watch?v=qeCQylyWSgs\]

   Sul sito Raspberry ufficiale ancora non ho visto la notizia ma questa scheda apre scenari molto interessanti anche nel panorama della domotica. Per l’ultima app di controllo accessi che mi è capitato di progettare, (8/10 mesi fa) sono stati utilizzati dei normali lettori di card RFID. Lettori ottimi come qualità, nulla da dire, molto robusti anche come case… belli. (Non tutti i card reader infatti sono pronti e reattivi allo stesso modo nel riconoscere le card e non tutti sono presentabili al cliente quanto son brutti!!) Ma il loro costo si aggirava comunque sugli 80 Euro cadauno (prezzo all’ingrosso) ed erano USB quindi è servito comunque un hardware per la loro gestione. [Farnell](http://goo.gl/oaIPRR)   vende questa nuovissima interfaccia (fresca fresca) a 24 Euro iva inclusa + trasporto. Alla fine con circa 60 euro (Rasp + NFC) si può ottenere l’hardware di un lettore che non è solo RFID ma addirittura NFC! E’ un salto di qualità anche sul fronte delle scede NFC precedenti. Ad esempio, sul sito [Adafruit](http://goo.gl/bmb5xu) il lettore più economico oggi costa 39$. La cosa quindi, come dicevo, è interessante, ma con Rasp questa ormai non è una notizia. :-)