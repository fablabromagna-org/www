---
title: "Informazioni"
date: 2019-10-29T13:49:23+06:00
draft: false

# image
image: "images/author.png"

# meta description
description: "this is meta description"

# type
type : "about"
---

FabLab Romagna (**FLR**) è un’**Associazione di Promozione Sociale** con lo scopo di trovare punti di contatto tra studenti, makers ed imprese per promuovere la creatività e il bisogno di fare rete.

**È il primo FabLab nato dentro la scuola pubblica italiana** frutto di una collaborazione tra insegnanti dell’**I.T.T.S. “Blaise Pascal” di Cesena e dell’ I.T.I.G. “Belluzzi – da Vinci” di Rimini** che volevano mettere a frutto le competenze maturate in una carriera d’insegnamento in qualcosa di concreto e utile alla crescita professionale dei propri studenti.

Ora fanno parte di FLR anche il maker space all’interno di ITIS “G. Marconi” – Forlì e il gruppo di lavoro Bagno di Romagna (che sta attivando l’apertura presso il Comune di Bagno di Romagna).

E’ in via si precisazione l’adesione a FLR dell’**Istituto Comprensivo n. 9 di Bologna**, che riunisce in una stessa organizzazione scuole dell’infanzia, primarie e secondarie di primo grado.

FabLab Romagna è formato da laboratori chiamati maker space, nati dalle convenzioni stipulate con i rispettivi istituti scolastici o Comuni.

Le convenzioni con altre scuole che vogliono applicare questo modello, sono comunque sempre aperte alle scuole interessate.

I tre attuali laboratori sono dislocati a Cesena, Rimini e Forlì e hanno attrezzature di produzione digitale come stampanti 3D, laser cutter, macchine CNC, computers, schede a microcontrollore, ma anche torni e apparecchi elettronici per la creazione di circuiti stampati. Può essere messa a frutto la possibilità di utilizzo delle molte strumentazioni in dotazione agli istituti suddetti, fra i più significativi istituti tecnici del territorio romagnolo.

Tali risorse sono a disposizione sia degli studenti sia di esterni per la realizzazione dei loro progetti scolastici e non.

Le principali attività sono concentrate nella produzione di software e nella realizzazione di circuiti per i progetti di ognuno, nell’uso e nella progettazione di stampanti 3D, nel design e nella stampa di oggetti in 3D utilizzando sia PLA sia ABS.

Alcuni esempi di progetti portati a termine nel FabLab Romagna sono: Robot, Sistema Domotico, Cubo led, ma anche diverse applicazioni per l’Internet of Things (IoT) e tanto altro.

Tutto questo in un’ottica Open Source, Creative Commons di condivisione di idee, competenze e aiuto reciproco.

Fablab Romagna ribalta i ruoli tra insegnante e studente creando nuove modalità per lo scambio reciproco di competenze per il raggiungimento di un obiettivo comune in un’ottica più simile ad un team di sviluppo.

FabLab Romagna adotta **“The Fab Charter” del M.I.T.** (Massachusetts Institute of Technology).

FLR si muove dentro la scuola e fuori dalla scuola, attivando contatti sinergici fondamentali per la crescita sia della scuola che della società.